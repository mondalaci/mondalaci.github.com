<!DOCTYPE html>
<html>
<head>
<title>Szelektí­v hulladékgyűjtés Szegeden</title>
<meta charset="utf-8">
</head>
<body>
<h1>Szelektí­v hulladékgyűjtés Szegeden</h1>
<p>2007-01-05 14:53:08 GMT</p>
<p>Bár sok hasznos információ található a szegedi hulladékgyűjtő szigetekről és a különböző hulladéktí­pusok kategorizálásáról a <a title="http://www.szkht.hu"  href="http://www.szkht.hu/">Szegedi Környezetgazdálkodási Kht. honlapján</a>, de az ott található dokumentum nem tér ki néhány kérdésre, amelyek nem voltak világosak előttem. Miután szí­vélyesen megválaszolták a kérdéseimet, kiteszem a válaszokat ide, hogy mindenki által elérhetőek legyenek.</p>
<h2>Hulladékok osztályozása</h2>
<p><strong>Milyen hulladéknak minősülnek a samponok, tusfürdők, amelyek nem kifejezetten veszélyes hulladékok de kémiai jellegűek?</strong></p>
<p>Ezen flakonok, mint ahogyan a folyékony mosogatószeres flakonok is, mehetnek a műanyag közé, kimosva. Bár azok a vegyszeres flakonok, amelyek halálfejes ábrát tartalmaznak, mint például sósav, azok már veszélyes hulladékok, nem mehetnek sem a szelektí­v hulladékgyűjtőbe sem a kommunálisba. Azok bármelyik hulladékudvaron leadhatók, magánszemélyként dí­jmentesen.</p>
<p><strong>A csoki papí­rok mindig celofán alapú anyagok?  Honnan tudom megállapí­tani, hogy egy ilyen papí­r celofán alapú -e vagy sem?</strong></p>
<p>A csokicsomagolás legkülső részét a paí­rt nyugodtan dobd a papí­r hulladék közé, persze csak akkor ha nem szennyezett sem olvadt csokival, sem mással. A belső részét, ha fényes fém és a csokit hűtőben tároltad és nem olvadt rá erre a fényes fém belsőre - bár ennek kisebb az esélye - akkor fém hulladékként kezelhető. A másik eset, amikor nem fémbe van becsomagolva a csoki hanem celofán jellegű műanyagba, akkor az a műanyag kommunális hulladék, mert biztos szennyezett. Szóval a csokipapí­rral kapcsolatban a külső borí­tás menjen a papí­rgyűjtőbe, semmi más, a többi része kommunális.</p>
<p><strong>Az olyan hulladékok, amelyek különböző tí­pusú anyagokból állnak össze és nem szétválaszthatóak. Egy ilyen sarkallatos eset például a söröskupak. Ez alapjában fém, viszont műanyaghártya van a belső részén és bizonyos fajtáit fémes papí­r borí­tja be.</strong></p>
<p>Ez a szennyezettség minimális, tehát nyugodtan sorolható a sörös kupak a fém hulladékhoz, bár terjedelmileg annyira kicsi, hogy ha zöld zsákba gyűjtöd, és ebben kerül be a válogatócsarnokba, akkor ezek a kis méretű hulladékok a dobszitán ki fognak esni, és kommunális hulladék részét fogják képezni.</p>
<p><strong>Ha valami olyan anyagot dobok ki szelektí­v nem-kommunális hulladékként, amelyben előzőleg volt valamilyen folyékony anyag (kivéve ásványví­z), akkor azt minden esetben el kell mosnom?</strong></p>
<p>Ha üdí­tő volt benne, akkor nem, elég ha kicsepegteted, bár a rostos üdí­tős dobozból (többrétegű italoskarton, ami gyűjthető együtt a többi műanyag hulladékkal) elég nehéz kifolyatni mind egy cseppig az üdí­tőt, tehát ennél inkább öblí­tsd el ví­zzel. A tejes, tejszí­nes UHT-s dobozokat ami szintén többrétegű italoskarton doboz, mindenképpen ki kell lehetőleg meleg ví­zzel öblí­teni, mert különben bebüdösödik, és nem veszi át a Szegedi Környezetgazdálkodási Kht.-tól a feldolgozó. A háztartásban keletkezett, egyszer használt étoljaos flakonok is kimosás után műanyag hulladéknak minősülnek, persze ezeket a flakonokat "tapossuk laposra", hogy minél kevesebb helyet foglaljanak és ezáltal gazdaságosabbá váljon a szállí­tás, csökkentve ezzel a környezetterhelést.</p>
<p><strong>Mit kezdjek a különböző elektronikai termékekből (például számí­tástechnikai eszközök és háztartási gépek) létrejött hulladékkal? Ezeket hol tudom leadni?</strong></p>
<p>A magánszemélyként képződött elektronikai hulladékot (hűtő, mosógép, számí­tógép, monitor, stb.) a hulladkégyűjtő udvarokon adhatod le. Amennyiben nagyobb mennyiségben, tehát gazdasági egységként keletkezett elektronikai hulladékod van, annak a hulladékudvarra történő beszállí­tása költséget von maga után.</p>
<h2>Szegeden hol találom a hulladékgyűjtő helyeket?</h2>
<p>A <strong>műanyag-, üveg- és papí­rhulladékokat</strong> elviheted a <a title="http://www.szkht.hu/public/hulladek_szelektiv_hulladekgyujt.htm"  href="http://www.szkht.hu/public/hulladek_szelektiv_hulladekgyujt.htm">szelektí­v hulladékgyűjtő szigetekre</a>.</p>
<p><strong>Fémhulladékot</strong> gyűjtő kukákat találsz az egyetem egyes épületeiben és a Tanulmányi Információs Központban. A Hattyas sori konditeremben is találsz ilyen kukákat.</p>
<p>A <strong>használt elemeknek és akkumulátoroknak</strong> az Irinyi épületen belül van egy gyűjtődoboza. Ahogy belépsz az épület kapuján, jobbra találod az első lépcsőházat. Menj be az ajtón és rögtön szembe találod magaddal a dobozt, két méterre előtted.</p>
<p>A <strong>veszélyes hulladékot</strong> a hulladékudvarokon adhatod le. Hulladékudvart találsz Gyálaréten, Újszentivánon, Tiszaszigeten, Kiskundorozsmán, stb. A pontos részleteket és a további <a title="http://www.szkht.hu/public/hulladek_hulladekudvarok.htm"  href="http://www.szkht.hu/public/hulladek_hulladekudvarok.htm">hulladékudvarok felsorolását</a> megtalálod a Szegedi Környezetgazdálkodási Kht. honlapján. 2007-ben további 29 hulladékudvart fognak épí­teni Szegeden és környékén.</p>
<h2>Kapcsolódó anyagok</h2>
<p><a title="http://www.fn.hu/index.php?id=8&amp;cid=151331|"  href="http://www.fn.hu/index.php?id=8&amp;cid=151331%7C">Környezettudatos vásárlás karácsonykor</a></p>
</body>
</html>

<!DOCTYPE html>
<html>
<head>
<title>Dohányzó buszsofőrök megbí­rságolása</title>
<meta charset="utf-8">
</head>
<body>
<h1>Dohányzó buszsofőrök megbí­rságolása</h1>
<p>2009-05-21 15:34:58 GMT</p>
<p>Jópár alkalommal küldtem már levelet különböző Volán Társaságoknak amikor azt tapasztaltam, hogy valamelyik sofőrük dohányzott a buszon és a válaszlevélben tájékoztatni szoktak róla, hogy a sofőrt megrovásban részesí­tették.  Ez sosem töltött el igazán elégedettséggel, mert szerintem minimum egy párezer forintos pénzbüntetés szülne jelentős visszatartó erőt ahhoz, hogy az illető a jövőben se gyújtson rá arról nem is beszélve, hogy törvény alapján is pénzbüntetésben kellene részesí­teniük a sofőrt.</p>
<p>Az elmúlt hónapokban küldtem pár levelet bizonyos szervezeteknek, mint például a <a href="http://levego.hu">Levegő munkacsoportnak</a>, és az <a href="http://www.ode.hu">Országos Dohányfüstmentes Egyesületnek</a>, hogy hogyan lehetne elérni, hogy pénzbüntetést rójanak ki a sofőrökre.  Az illető szervezetek vagy tipikusan nem válaszolnak vagy egymásra mutogatnak.  Megértem, hogy nem ez a világ legfontosabb problémája, de amit meg tudok tenni azt megteszem az ügyben.</p>
<p>Az azért örömmel töltött el, hogy Wittich Tamás, a Fogyasztóvédelmi Hatóság vezetője <a href="http://tudatosvasarlo.hu/cikkek/1180">válaszolt</a> a tudatosvasarlo.hu-n feltett releváns kérdésemre.</p>
<p>Attól függetlenül, hogy nem mindig rónak ki bí­rságot a vétkező sofőrökre azért azt örömmel könyvelem el, hogy azokon a buszokon amelyeken utazni szoktam és egyszer már küldtem levelet, ott azután soha nem szembesültem dohányfüsttel újra, í­gy azt hiszem a megrovásnak is lehet visszatartó ereje.</p>
</body>
</html>

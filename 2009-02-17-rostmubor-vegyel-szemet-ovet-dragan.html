<!DOCTYPE html>
<html>
<head>
<title>Rostműbőr - Vegyél szemét ővet drágán!</title>
<meta charset="utf-8">
</head>
<body>
<h1>Rostműbőr - Vegyél szemét ővet drágán!</h1>
<p>2009-02-17 17:41:35 GMT</p>
<p>Körülbelül két éve jártam egy Springfield üzletben, ahol megvettem az egyik legjobban kinéző ővet, amit valaha láttam.  Az utóbbi pár hónapban egyre inkább szembetűnt, hogy az őv hátsó része kezd szétmenni a rendszeres igénybevétel miatt, í­gy elvittem Bandihoz, egy bőrdí­szműves mesterhez akiben maximálisan megbí­zom.</p>
<p>"Rostműbőr" - jegyezte meg Bandi ahogy kézbevette az ővet és miután megadtam neki az engedélyt a szemem láttára tépte pár darabra a puszta kezével.  A szemléletes demonstráció után szakszerűen elmagyarázta, hogy ez gyakorlatilag papí­r és nem csoda ha gallyra megy egy-két év után.</p>
<p>Mondanom sem kell, felhúzta az agyamat az eset.  Ha kifizetek hatezer forintot egy ővért - ami egy átlagos összegnek tekinthető egy tetszetősebb darabért - akkor elvárom, hogy az ne csak esztétikailag ragadjon magával, de kifogástalan anyagokból is készüljön, márpedig a rostműbőr minősége és tartóssága erősen kifogásolható.</p>
<p>Milyen tényezők játszanak itt?  Először is az eladó minél nagyobbat akar kaszálni, í­gy maximalizálni akarja a haszonkulcsát és az eladások mennyiségét.  Ha igazi bőrt adna el, akkor a termék árát jelentősen meg kellene emelnie ahhoz, hogy azonos haszonkulccsal értékesí­tsen, ezen felül pedig a vásárló nem sok ővet venne, hiszen egy igazi bőr őv egy egész életen át kitart.  Plusz a legtöbb eladó rendszerint szarik a vásárló tájékoztatására, csak a profit érdekli.  Ha összeadjuk a fentieket akkor már nem olyan meglepő a helyzet.</p>
<p>Engem az szomorí­t el, hogy a bőrműveseknél nem lehet kapni olyan csatot, ami igazán tetszene, í­gy kénytelen vagyok egy trendibb helyen venni azt, amihez tartozó ővet kidobhatom egy-két év után.  A legjobb stratégia az, hogy megveszem a nekem tetsző ővet egy trendi helyen és miután gallyra ment az őv, azt elviszem Bandihoz, aki kicseréli az ővet kétezer forintért, ráteszi a csatot és onnantól lesz egy ővem, ami örök élet?  A dolog szépsége az, hogy mivel nincs vásárlási mániám, í­gy a fenti folyamatot elég párszor elismételnem és már jópár ővem lesz életem végéig és onnantól már nem kell ővet vennem senkitől.</p>
<p>Egy jó stratégia lehetne vállalkozó kedvű bőrműveseknek / kreatí­v vállalkozóknak, hogy egyedi kinézetű csatokat készí­tenének az egyes márkajelzések nélkül és figyelve arra, hogy egy design szabadalmat se sértsenek meg.  Az í­gy született termék mind esztétikailag, mind pedig tartósság tekintetében is erősen versenyképes lehetne.  Persze itt részben magamból indulok ki, hiszen én személy szerint egyáltalán nem figyelem a márkákat, a jó design egyszerűen megfog.</p>
<p>A vásárlói tájékozódottság szempontjából is lenne mit fejlődnünk.  Az egyes termékek minősége iránti kritika egyre csak erősödik bennem, ahogy rengeteg szemetet látok a világban, de kevés hely van, ahol megfelelő, lelkiismeretes tájékoztatást adnának, í­gy nem könnyű képben lenni.</p>
<hr>Comment written by Pokmajom at 2009-06-08 06:46:21 GMT:<br><p>Én is ugyaní­gy jártam a Springfield-el. Amúgy a benne levő kis cimkén az anyagösszetételnél leí­rják, hogy nem bőr.</p>

</body>
</html>

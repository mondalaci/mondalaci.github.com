<!DOCTYPE html>
<html>
<head>
<title>Translate Rapid Team - Csengesd ki a zsét, fordí­ts nekünk, aztán hátat fordí­tunk neked</title>
<meta charset="utf-8">
</head>
<body>
<h1>Translate Rapid Team - Csengesd ki a zsét, fordí­ts nekünk, aztán hátat fordí­tunk neked</h1>
<p>2008-12-01 20:37:10 GMT</p>
<p>Gondoltál már arra, hogy kamatoztasd a nyelvtudásodat azzal, hogy egyéni szövegeket fordí­ts le anyagi juttatásért cserébe?  Ha igen, akkor talán te is találkoztál már a Translate Rapid Team nevével, oldaluk a <a href="http://translater.hu">translater.hu</a>.</p>
<p>A fenti cí­mből már sejtheted, hogy ez nem az a "cég", amiből pénzt fogsz csinálni.  Az alábbiakban leleplezem ezt a pitiáner csalót, mert nem akarom, hogy akárki is áldozatául essen a jövőben hozzám hasonlóan.</p>
<p>Látszólag nagyon jól megy nekik a biznisz, mert folyamatosan <a href="http://www.google.com/search?hl=en&amp;q=translate+rapid+team+site:hu&amp;sa=N">keresik a balekokat</a>.  Ráadásul a hirdetések szövegében nagylelkűen megadtak egy telefonszámot: <a href="http://www.google.com/search?q=06213829456">06 21 382 9456</a>, amely szám egy IP alapú telefon, ami rejtélyes alapon folyton foglaltat jelez.  Persze ugye kizárt, hogy szándékosan jelezzen foglaltat annak érdekében, hogy fenntartsa az illúziót, mintha ennek a cégnek telefonszáma is lenne, nem igaz?</p>
<p>A sztori itt kezdődik, felveszem velük a kapcsolatot :</p>
<blockquote><p>From: László Monda<br />
To: &lt;<a href="mailto:info@translater.hu" target="_blank">info@translater.hu</a>&gt;<br />
Sent: Friday, February 23, 2007 11:19 AM<br />
Subject: Fordí­tói állás</p>
<p>Tisztelt Uram / Asszonyom!</p>
<p>Olvastam a honlapjukon a fordí­tói állásajánlatukról és érdekel ez a<br />
lehetőség.  Ezúton csatolom az önéletrajzomat magyarul és angolul, PDF,<br />
OpenOffice és Microsoft Word formátumokban.</p>
<p>Várom mielöbbi válaszát!</p>
<p>--<br />
Monda László</p></blockquote>
<p>Megkapom a tájékoztatóanyagot :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: 2007/2/23<br />
Subject: Re: Fordí­tói állás<br />
To: László Monda</p>
<p>Tisztelt érdeklődő!</p>
<p>Köszönjük jelentkezését, csatolva küldjük a részletes tájékoztatóanyagunkat.</p>
<p>Üdvözlettel:<br />
Translate Rapid Team</p>
<p>CSATOLMÁNY: <a href="/hunblog/wp-content/uploads/translater-info.doc">info.doc</a></p></blockquote>
<p>Rendben, kérem a próbaszöveget :</p>
<blockquote><p>From: László Monda<br />
To: "TRA-INFO" &lt;<a href="mailto:info@translater.hu" target="_blank">info@translater.hu</a>&gt;<br />
Sent: Saturday, February 24, 2007 12:20 AM<br />
Subject: Re: Fordí­tói állás</p>
<p>Üdvözlöm!</p>
<p>Elsősorban angolról szeretnék magyarra fordí­tani.  Gyakorlatilag<br />
mindenféle szöveget könnyen és pontosan le tudok fordí­tani, lényegében<br />
több angolt olvasok, mint magyart.  A számí­tástechnikai szakszöveg a<br />
legfőbb erősségem, de sok self-help (önfejlesztő) anyagot is olvastam<br />
már, ezenkí­vül pedig mindenféle témát.</p>
<p>A magyarról angolra történő fordí­tással is megpróbálkoznék.  Bár<br />
időnként vétek nyelvtani hibákat, szí­vesen fogadnék egy<br />
magyarról-angolra szintfelmérőt is Önöktől, hogy kiderüljön, hogy<br />
megfelelek -e magyarról angolra történő fordí­tások tekintetében az Önök<br />
számára.</p>
<p>Jelenleg csak félmunkaidőben dolgozom, í­gy elég sok szabadidőm van,<br />
tehát a fordí­tási feladatokat tipikusan 1-2 napon belül el tudom<br />
kezdeni, amennyiben azt a határidő megkí­vánja.  A fordí­tási<br />
sebességemről nem tudok konkrét adatokat mondani, mert eddig még nem sok<br />
ilyen jellegű fordí­tást végeztem, de szerintem napi pár oldalt el tudok<br />
vállalni általában, amikor ráérek.</p>
<p>A mobil telefonszámom: **/***-**-**</p>
<p>A kérésükre újfent csatoltam az önéletrajzomat magyar és angol formában,<br />
nyelvenként 3-3 formátumban.</p>
<p>Várom a próbaszövegeket.<br />
--<br />
Monda László</p></blockquote>
<p>Megkapom a próbaszöveget :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
To: László Monda<br />
Date: Mon, Feb 26, 2007 at 7:48 AM<br />
Subject: próbafordí­tás</p>
<p>Tisztelt Monda László!</p>
<p>Köszönjük levelét, csatolva küldjük a magyar nyelvű próbaszöveget. Kérjük<br />
angol nyelvre fordí­tsa le legjobb tudása szerint!</p>
<p>Jó munkát,<br />
Üdvözlettel:</p>
<p>Tamás Miklós<br />
TRT</p>
<p>CSATOLMÁNY: <a href="/hunblog/wp-content/uploads/translater-tthun-55.doc">TTHUN 55.doc</a></p></blockquote>
<p>Hurrá, sikerült a fordí­tás! :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
To: László Monda<br />
Date: Mon, Mar 19, 2007 at 6:58 AM<br />
Subject: értékelés</p>
<p>Tisztelt Monda László !</p>
<p>Visszaküldött próbafordí­tása alapján örömmel tájékoztatjuk, hogy a munkája<br />
minosége megfelelo volt.</p>
<p>Örömmel vennénk, ha csatlakozna csapatunkhoz! Ha í­gy dönt, kérjük küldje<br />
vissza kitöltve a megküldött urlapot, és az éves nyilvántartási dí­jat (3000<br />
HUF) utalja a</p>
<p>10401024-76535351-53481000</p>
<p>számlaszámra (K&amp;H)! (A bankszámla Váradi Zalán Ferenc nevén van /a TRT<br />
tulajdonosa/, továbbá kérjük a megjegyzés rovatba feltüntetni a befizeto<br />
nevét, és a "tagdí­j" szót) Amint a számlán megjelenik az összeg, a tagság<br />
kezdetét veszi. A továbbiakban ez a nap lesz a tagsági év fordulónapja is!</p>
<p>Üdvözlettel:<br />
Tamás Miklós<br />
Ügyvezeto</p>
<p>Translate-Rapid Team</p>
<p>CSATOLMÁNY: <a href="/hunblog/wp-content/uploads/translater-adatlap-m1.doc">ADATLAP M1.doc</a></p></blockquote>
<p>Mikor történik a fizetés? :</p>
<blockquote><p>From: László Monda<br />
To: "TRA-INFO" &lt;<a href="mailto:info@translater.hu" target="_blank">info@translater.hu</a>&gt;<br />
Sent: Tuesday, March 20, 2007 11:50 AM<br />
Subject: Re: értékelés</p>
<p>Tisztelt Tamás Miklós!</p>
<p>Ezúton csatolva visszaküldtem a kitöltött űrlapot.</p>
<p>Mielőtt befizetném az összeget a bankszámlaszámukra, az lenne a<br />
kérdésem, hogy a fizetés hogyan történik.  Előreláthatólag körlülbelül<br />
mennyit kell majd várnom a fordí­tásom elküldése után, amí­g a fordí­tási<br />
dí­jat megkapom?</p>
<p>Előre is köszönöm a válaszát!</p>
<p>--<br />
Monda László</p></blockquote>
<p>Egy hónapon belül "fizetnek" :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
To: László Monda<br />
Date: Tue, Mar 20, 2007 at 2:44 PM<br />
Subject: Re: értékelés</p>
<p>Tisztelt Monda László!</p>
<p>A kifizetések az anyag visszaküldése utáni 15-30 banki napon belül történik meg, feltéve ha nem emelt senki minőségi kifogást az adott munkával kapcsolatban, és a megbí­zó is fizetett. A gyakorlat azt mutatja, hogy 2-3 hét, amí­g a megrendelő fizet, és mi is tudjuk utalni a fordí­tói dí­jat.</p>
<p>Üdvözlettel:</p>
<p>Tamás Miklós<br />
Ügyvezető<br />
Translate Rapid Team<br />
http://www.translater.hu</p></blockquote>
<p>Naí­van átutalom a pénzt :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
To: Monda László<br />
Date: Wed, Mar 21, 2007 at 6:47 AM<br />
Subject: tagság</p>
<p>Tisztelt Monda László!</p>
<p>Értesí­tjük, hogy tagsági dí­ja beérkezett,</p>
<p>Adatait felvettük nyilvántartási rendszerünkbe.<br />
Tagsági fordulónapja:  Március 21.</p>
<p>Üdvözlettel:</p>
<p>TRT</p></blockquote>
<p>Ekkor Horvátországi nyaralásom közepette küldtek egy levelet, amit csak jóval késve olvastam el :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
To: Monda László<br />
Date: Fri, Aug 3, 2007 at 5:23 AM<br />
Subject: munka</p>
<p>Tisztelt Tagunk!</p>
<p>Érdeklődünk, el tudja-e vállalni a következő munkát:</p>
<p>Forrásnyelv: magyar<br />
Célnyelv: német, angol, francia  (értelem-szerűen a választott nyelven)<br />
Jelleg: forgácsoló üzem-feladatkií­rás<br />
Terjedelem: 20 oldal<br />
Formátum: PDF ből Wordbe<br />
Dí­jazás: 1,2 HUF/leütés<br />
Határidő: 2007-08-10, péntek reggel 8:00</p>
<p>Kérjük, minél hamarabb jelezzen vissza, tudja-e vállalni!</p>
<p>Ezt a levelet egyidejűleg több tagunknak is elküldtük.</p>
<p>Automata értesí­tőt nem veszünk figyelembe!</p>
<p>Üdvözlettel:<br />
TRANSLATE-R csoport</p></blockquote>
<p>Mivel a naptáramba felvettem a tagsági időpontot és kevesebb, mint tí­z fordí­tandó anyagot küldtek egy éven belül (konkrétan egyet), í­gy kérem vissza a pénzem :</p>
<blockquote><p>From: László Monda<br />
To: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: Fri, Mar 21, 2008 at 1:18 PM<br />
Subject: Tagsági dí­j visszafizetés</p>
<p>Tisztelt Uram / Hölgyem,</p>
<p>Mivel a tagságom pontosan egy évvel ezelőtt kezdődött és azóta mindössze<br />
egy fordí­tandó anyagot küldtek (amit nem tudtam elvállalni révén, hogy<br />
nyaraltam), azt hiszem a szabályzatuk alapján jogosult vagyok a tagsági<br />
dí­j visszafizetésére.</p>
<p>A bankszámlaszámom: ********-********-********</p>
<p>Kérem í­rja meg, hogy mikor tudják utalni az összeget!</p>
<p>Minden jót!</p>
<p>--<br />
Monda László</p></blockquote>
<p>Mivel Miklós bátyánknak bizonyára "technikai problémái" vannak, í­gy újból felszólí­tom :</p>
<blockquote><p>From: László Monda<br />
To: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: Sun, Mar 30, 2008 at 11:32 PM<br />
Subject: [Fwd: Tagsági dí­j visszafizetés]</p>
<p>Tisztelt Uram,</p>
<p>Nem válaszolt a csatolt levelemre.</p>
<p>Kérem tegye meg ezúton!</p>
<p>--<br />
Monda László</p></blockquote>
<p>Miklós nagylelkűen küld egy sablonlevelet.  A technikai problémák mellé már nyí­lvánvaló emlékezetkiesés is társul :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
To: László Monda<br />
Date: Mon, Mar 31, 2008 at 5:07 AM<br />
Subject: Re: Tagsági dí­j visszafizetés]</p>
<p>Tisztelt Monda László!</p>
<p>Kérem ha kérdése van, akkor í­rja meg, készséggel válaszolunk mindenkinek.</p>
<p>Üdvözlettel:</p>
<p>TRT</p></blockquote>
<p>És akkor utoljára megpróbálom visszakérni a zsét :</p>
<blockquote><p>From: László Monda<br />
To: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: Mon, Mar 31, 2008 at 10:15 PM<br />
Subject: Re: Tagsági dí­j visszafizetés]</p>
<p>Üdvözlöm!</p>
<p>On Mon, 2008-03-31 at 06:07 +0200, TRA-INFO wrote:<br />
&gt; Tisztelt Monda László!<br />
&gt;<br />
&gt; Kérem ha kérdése van, akkor í­rja meg, készséggel válaszolunk mindenkinek.</p>
<p>Az alábbi levelet küldtem önöknek egy-két hete, kérem ezúton válaszoljon<br />
rá:</p>
<p>Mivel a tagságom pontosan egy évvel ezelőtt kezdődött és azóta mindössze<br />
egy fordí­tandó anyagot küldtek (amit nem tudtam elvállalni révén, hogy<br />
nyaraltam), azt hiszem a szabályzatuk alapján jogosult vagyok a tagsági<br />
dí­j visszafizetésére.</p>
<p>A bankszámlaszámom: ********-********-********</p>
<p>Kérem í­rja meg, hogy mikor tudják utalni az összeget!</p>
<p>--<br />
Monda László</p></blockquote>
<p>Mondanom sem kell, nem utaltak semmit és válasz sem érkezett.</p>
<p>Az esetről emlí­tést tettem később Visnyei László barátomnak, aki elhatározta, hogy utánanéz a dolognak, í­gy ő is jelentkezett az elit alakulathoz és kapott egy próbafordí­tást.  Történetesen ugyanazt a szöveget kapta, mint én, minő véletlen, í­gy csak másolás-beillesztésből állt a feladata.</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: 2008/4/29<br />
Subject: értékelés<br />
To: Laszlo Visnyei</p>
<p>Tisztelt Visnyei László!</p>
<p>Visszaküldött próbafordí­tása alapján örömmel tájékoztatjuk, hogy a<br />
munkája minősége megfelelő volt.</p>
<p>Örömmel vennénk, ha csatlakozna csapatunkhoz! Ha í­gy dönt, kérjük<br />
küldje vissza kitöltve a megküldött űrlapot, és az éves nyilvántartási<br />
dí­jat (3000 HUF) utalja a</p>
<p>12010855-00056162-00100001</p>
<p>számlaszámra (Raiffeisen)! (A bankszámla Váradi Zalán Ferenc nevén<br />
van /a TRT tulajdonosa/, továbbá kérjük a megjegyzés rovatba<br />
feltüntetni a befizető nevét, és a "tagdí­j" szót) Amint a számlán<br />
megjelenik az összeg, a tagság kezdetét veszi. A továbbiakban ez a nap<br />
lesz a tagsági év fordulónapja is!</p>
<p>Üdvözlettel:</p>
<p>Tamás Miklós<br />
Ügyvezető<br />
Translate-Rapid Team</p>
<p>CSATOLMÁNY: <a href="/hunblog/wp-content/uploads/translater-adatlap-m1.doc">ADATLAP M1.doc</a></p></blockquote>
<p>Ekkor Laci ügyesen puhatolózik :</p>
<blockquote><p>From: Laszlo Visnyei<br />
To: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: Wed, Apr 30, 2008 at 7:30 PM<br />
Subject: Re: értékelés</p>
<p>Tisztelt Ügyvezető Úr!</p>
<p>Örömmel csatlakozom a teamhoz. Sajnálatosan kimaradt a szerződés az<br />
emailból, csak az adatlapot találtam benne. Megtenné, hogy újraküldi?</p>
<p>Köszönettel:<br />
Visnyei László</p></blockquote>
<p>És a megdöbbentő válasz :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: 2008/5/5<br />
Subject: Re: értékelés<br />
To: Laszlo Visnyei</p>
<p>Tisztelt Visnyei Úr!</p>
<p>A szerződés nem maradt le, szerződés nincs. Ha van kérdése, kérem ne<br />
habozzon, készséggel válaszolunk minden felmerülő kérdésre.</p>
<p>Üdvözlettel:</p>
<p>Tamás Miklós<br />
Irodavezető<br />
TRT</p></blockquote>
<p>Nincs szerződés? :</p>
<blockquote><p>From: Laszlo Visnyei<br />
To: "TRA-INFO" &lt;<a href="mailto:info@translater.hu" target="_blank">info@translater.hu</a>&gt;<br />
Sent: Friday, May 09, 2008 9:13 AM<br />
Subject: Re: értékelés</p>
<p>Kedves Miklós,</p>
<p>De ha nincs szerződés, akkor hogyan tudom a bevételt a cégemben<br />
megjelentetni, illetve hogyan kapok számlát például az Önöknek<br />
kifizetett tagdí­jról?</p>
<p>Üdvözlettel: Visnyei László</p></blockquote>
<p>Nincs szerződés :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: 2008/5/9<br />
Subject: Re: értékelés<br />
To: Laszlo Visnyei</p>
<p>Tisztelt Visnyei Úr!</p>
<p>A fordí­tóink zöme nem számlaképes, í­gy a rendszerünk úgy van<br />
kialakí­tva, hogy nem kell számla. ( Privát számláról és -ra, az áfát<br />
mi fizetjük ki, a tőlünk kimenő utalásokat a fordí­tók SZJA keretén<br />
belül vallják be.) Ha Ön cégesen szeretne együttműködni, arra is van<br />
mód. Tagdí­j (regisztrációs dí­j) nem számlaképes kategória, a<br />
fordí­tásokért a dí­jazást ha van rá igény, akkor utalhatjuk céges<br />
számláról, ha Ön tud számlázni 74.85.13.0 -s SZJ számmal.)</p>
<p>Üdvözlettel:</p>
<p>Tamás Miklós<br />
TRT</p></blockquote>
<p>Akkor ez most sikkasztás? :</p>
<blockquote><p>From: Laszlo Visnyei<br />
To: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: Fri, May 9, 2008 at 9:22 PM<br />
Subject: Re: értékelés</p>
<p>Tisztelt Tamás Úr!</p>
<p>De ha a tulajdonos magánszámlájára küldöm a pénzt, az hogy kerül be az<br />
önök cégébe? Valamint ha nincs szerződés köztünk, és Önök valamilyen<br />
okból nem tudják a vállalt kötelezettségeiket teljesí­teni (közvetí­tett<br />
munkák száma), hova tudok jogorvoslatért fordulni?</p></blockquote>
<p>A hosszas, kétségbeesett magyarázkodás a tagdí­j reményében :</p>
<blockquote><p>From: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: 2008/5/10<br />
Subject: Re: értékelés<br />
To: Laszlo Visnyei</p>
<p>Tisztelt Visnyei Úr!</p>
<p>A válaszok:<br />
A tagdí­j nem kerül be sehogy a cégünkbe. (Ezért ilyen kevés)<br />
Ha mi valamilyen okból nem tudjuk vállalni a kötelezettségünket, akkor<br />
polgári peres úton érvényesí­theti a jogait.</p>
<p>És akkor kicsit bővebben:<br />
Fontos tudni, hogy nem vállalunk kötelezettséget semmire, de különösképpen<br />
nem a közvetí­tett munkák számára vontakozóan! Kérem olvassa el figyelmesen a<br />
tájékoztatót.<br />
Szintén a figyelmébe ajánlom a bizalmi elvről szóló részt, hiszen egyfelől,<br />
ha az együttműködés során Ön az, aki nem teljesí­ti a vállalt<br />
kötelezettségét, akkor mi hova fordulhatunk jogorvoslatért? És ha lenne<br />
szerződés, az mit oldana meg, ha bármelyikünk nem tartaná magát a válallt<br />
kötelezettségeihez? Igen, beperelhetjük egymást, és végigkí­sérhetjük a<br />
magyar jogrendszer évekig tartó huzavonáját, miközben egyáltalán nem biztos,<br />
hogy igazságos döntés születik, lettlégyen bármelyikünknek is igaza.</p>
<p>Mi a rendszerünket úgy alakí­tottuk ki, hogy praktikus, gyors és hatékony<br />
működést tudjunk azáltal megvalósí­tani. AZ Ön által hiányolt szerződés a<br />
világon semmit nem javí­tana ezen a három tényezőn, ellenben okozna egy csomó<br />
plusz költséget, és még több adminisztrációt. Ezért nem alkalmazzuk. Én azt<br />
ajánlom önnek, hogy ne hozzánk csatlakozzon, hanem keressen egy olyan<br />
fordí­tóirodát, ahol státuszba veszik, rendes munkaszerződés keretén belül<br />
alkalmazzák.</p>
<p>Üdvözlettel:</p>
<p>Tamás Miklós<br />
TRT</p></blockquote>
<p>És akkor Laci megmondja a frankót :</p>
<blockquote><p>From: Laszlo Visnyei<br />
To: TRA-INFO &lt;<a href="mailto:info@translater.hu" target="_blank">info@translater.hu</a>&gt;<br />
Date: Tue, May 27, 2008 at 12:14 PM<br />
Subject: Re: értékelés</p>
<p>Miklós,</p>
<p>Amennyiben én egy céggel szerződök, akkor a pénzt a cég számlájára<br />
kell befizetnem. Ha nem a cég kapja, hanem a "tulajdonos" ahogy ön<br />
szeretné, akkor az bűncselekmény - sikkasztás.</p>
<p>Gondolom nem ez az első eset, amikor ilyenre kí­vánnak valakit rávenni.<br />
Tud erről a rendőrség?</p>
<p>Gondolom ön is használja az utakat, este az önök utcájában is van<br />
közvilágí­tás. Ezt az adónkból fizeti az állam. Aki ezt az adót el<br />
akarja kerülni, az megvetésre méltó, és megérdemli a törvény szigorát.</p>
<p>Szégyellje magát, Megteszem a szükséges intézkedéseket.</p>
<p>VL</p></blockquote>
<p>Elérkeztünk a történet végéhez.</p>
<p>Hogyan tovább?  Nos, első körben teleszórom az általuk használt online hirdetési felületeket ennek a posztnak a linkjével, aztán az adóhatósággal is elbeszélgetek róluk.</p>
<hr>Comment written by Lendvai Sarolta at 2009-05-27 16:56:43 GMT:<br><p>Engem is becsaptak. Nekem Kökény Bence küldte a leveleket, amí­g küldte.<br />
Nem tudom, megbüntették-e őket a szélhámosságukért, de a tevékenységüket tovább folytatták, mert én tavaly június 28-án vettem fel velük a kapcsolatot, és utoljára augusztus 7-én kaptam tőlük emailt. Azóta kétszer í­rtam nekik, hogy küldjék vissza a regisztrációs dí­jat, de válaszra sem méltattak.</p>

<hr>Comment written by <a href="http://">admin</a> at 2009-11-09 09:41:47 GMT:<br><p>A tevékenységüket már úgy tűnik nem folytatják mert a translater.hu szájtról már jópár hónapja levették az összes tartalmat, szeretném azt hinni, hogy ennek a posztnak köszönhetően.  Időnként rá szoktam nézni a szájtjukra és ha valamikor a jövőben látnám feléledni, úgy minden szükséges lépést meg fogok tenni annak érdekében, hogy lekapcsolják őket.</p>

<hr>Comment written by Georgina at 2009-11-17 11:47:13 GMT:<br><p>Engem is átejtettek. én is Kökény Bencétől kaptam a leveleket. Nemrég visszaigényeltem a tagsági dí­jat, mivel egy árva betűt nem kaptam fordí­tásra... Kí­váncsi vagyok, egyáltalán hazudnak-e majd valamit, ha egyáltalán válaszolnak.<br />
Bí­zom abban, hogy kedves 'adminnak' sikerül majd valamit tenni ellenük, hogy tényleg ne tudjanak másokat is átverni. Bár általában ezeket sajnos nem tudják lefülelni, mert túl élelmesek ahhoz.</p>

<hr>Comment written by doomsnight at 2010-11-06 08:58:32 GMT:<br><p>engem is átejtettek annó</p>
<p>tegnap viszont behívtak az ügyben tanúskodni a rendőrségre, szóval úgy tűnik, nem ússzák meg a dolgot :)</p>

<hr>Comment written by <a href="http://monda.hu">Laci</a> at 2010-11-06 12:15:30 GMT:<br><p>doomsnight: Nem vagyok meglepve, hogy téged is behívtak.  Padlót fognál ha tudnál, hogy hány ember érintett az ügyben.  Majd ha lezárul a dolog akkor bloggolok róla egyet.</p>

<hr>Comment written by thrush at 2010-11-09 05:32:50 GMT:<br><p>Sziasztok, tegnap engem is behívtak tanúskodni. :(</p>

<hr>Comment written by <a href="http://monda.hu">Laci</a> at 2010-11-09 11:00:05 GMT:<br><p>tush: Ne búsulj, inkább örülj neki.  Sztem lekapcsolják az arcot, rengeteg a sértett.</p>

<hr>Comment written by Tóth Attila at 2010-11-19 08:12:41 GMT:<br><p>Üdv! Kollégák,<br />
Ma kaptam az idézést a rendőrségre, hogy 23.-án tanúskodnom kell a Translate Rapid Team ügyében.<br />
Attila</p>

<hr>Comment written by <a href="http://monda.hu">Laci</a> at 2010-11-19 11:58:37 GMT:<br><p>Üdvözlünk a klubban, Attila!  :)</p>

<hr>Comment written by Andrea at 2010-12-01 13:07:18 GMT:<br><p>Én is mehetek tanúskodni. :(<br />
Azért kattintsatok majd rá a translater.hu-ra, csak úgy érdekességképpen. Átvezet ugyanis a biztositok.hu-ra, ahol kötelezőket kínálnak.</p>

<hr>Comment written by <a href="http://monda.hu">Laci</a> at 2010-12-01 13:16:11 GMT:<br><p>Andrea: Ennek a blog posztnak a megjelenése után a csalók megszüntették a domaint és az most a Generál Média Publishing Kft. tulajdona akik úgy tűnik átirányítanak a biztositok.hu-ra némi kereset reményében.</p>

<hr>Comment written by Andrea at 2010-12-01 16:14:45 GMT:<br><p>Laci: Tudtad, hogy Váradi és Társa Fordítóirodaként is működtek 2008-ban?</p>

<hr>Comment written by <a href="http://monda.hu">Laci</a> at 2010-12-01 16:17:56 GMT:<br><p>Andrea: Nem, eddig még sosem hallottam a fenti cégről.  Mik ki nem derülnek...</p>

<hr>Comment written by Gabor at 2010-12-03 10:52:04 GMT:<br><p>na en is kaptam idezest, jovo heten viszem a bizonyitekokat, habar azota mar 100x elfelejtettem az esetet, nem ert akkora kar, hogy foglalkozzak vele.. amugy a translater.uw.hu oldal meg elerheto.</p>

<hr>Comment written by <a href="http://monda.hu">Laci</a> at 2010-12-03 12:30:12 GMT:<br><p>Gabor: Beszarás, a <a href="http://translater.uw.hu" rel="nofollow">translater.uw.hu</a> tényleg él, bár látok rá esélyt, hogy csak figyelmetlenségből hagyták ott.  Azt írják, hogy "A munka ugyanúgy halad tovább".  A "lehúzás ugyanúgy halad tovább" szöveg alighanem helyesebb lenne, bár meglepne ha mégegyszer megpróbálnák ezt a bizniszt az jogi eljárás után ami a nyakukba szakad.  :)</p>

<hr>Comment written by Gabor at 2010-12-03 16:05:40 GMT:<br><p>egyebkent varhatunk 'karteritest'? :) igazan jol jonne a hetvegere egy KFC-s csirkedoboz.</p>

<hr>Comment written by <a href="http://monda.hu">Laci</a> at 2010-12-03 19:58:42 GMT:<br><p>Gábor: A feljelentéskor engem választás elé állítottak, hogy vagy megfizetik a káromat és hagyom az egészet a fenébe vagy nem fizetnek és eljárást indítok.  Talán nem kell részleteznem, hogy melyiket választottam.  :)</p>
<p>Ami a csirkedobozt illeti eléggé tudatosan táplálkozom és főleg vegetáriánus kajákat úgyhogy részemről ez tuti nem játszik.  :)</p>

<hr>Comment written by B at 2010-12-05 13:01:06 GMT:<br><p>Sajnos én is idekeveredtem, mert én is kaptam felszólítólevelet, hogy várnak tanúskodni. Én a magam részéről elfelejtettem az esetet, mert két éve már, hogy felvettem velük a kapcsolatot, befizettem a pénzt, de utána nem történt semmi.</p>

<hr>Comment written by <a href="http://monda.hu">Laci</a> at 2010-12-05 13:31:08 GMT:<br><p>B: Kösz, hogy írtál!  Remélhetőleg hamarosan lezárul ez az ügy.  Mostanában nagyon felgyorsultak az események.</p>

<hr>Comment written by Andrea at 2010-12-05 16:19:21 GMT:<br><p>Csak én vagyok az egyetlen, akit Váradi és Társa Fordítóirodaként csaptak be, vagy van más is?</p>

<hr>Comment written by <a href="http://monda.hu">Laci</a> at 2010-12-05 16:39:02 GMT:<br><p>Andrea: Én nem hallottam az általad említett cégnévről de szerintem ennyi sértettből jópár ember szembesülhetett vele.</p>

<hr>Comment written by Gábor at 2010-12-06 20:48:25 GMT:<br><p>Sziasztok!<br />
Én épp most jövök a rendőrségről.Engem személyesen kerestek meg, csak a nejem és a lányom voltak otthon,így azt sem tudtam miért hívnak be a rendőrségre.Emlékeim szerint én nem fizettem be a tagdíjat, esetleg csak beregisztráltam,de én már szerintem akkor gyanúsnak találtam.Sajna nem is emlékszem semmire az ügyben,így nem tudtam segíteni a rendőrségnek.ÜDv:Gábor</p>

<hr>Comment written by <a href="http://monda.hu">Laci</a> at 2010-12-06 21:35:59 GMT:<br><p>Gábor: Remélem nem ijedtél meg nagyon amikor még nem tudtad, hogy miért jönnek a rendőrök.  Most már legalább túl vagy rajta.</p>

<hr>Comment written by Andrea at 2010-12-09 20:59:41 GMT:<br><p>Sziasztok!<br />
Ma voltam én is a rendőrségen, és megosztottam velük a feltételezésemet, miszerint a Váradi és Tsa. Fordítóiroda vezetője Váradi Z. Ferenc, és a Translate Rapid Team tulajdonosa Váradi Zalán Ferenc ugyanaz a személy. Remélem, nem származik bajom belőle. Mondjuk a Váraditól kapott elismervényen ott van Váradi aláírása. Meg túl sok az egybeesés.<br />
Laci, a blogodra is hivatkoztam, remélem, nem baj. Üdv: Andrea</p>

<hr>Comment written by <a href="http://monda.hu">Laci</a> at 2010-12-09 22:29:41 GMT:<br><p>Andrea: Érdekes feltevés, kiváncsi vagyok, hogy mi az igazság.  Egyáltalán nem baj, hogy hivatkoztál a blogomra, hiszen innen indult az egész és mellesleg a feljelentésemben is hivatkoztam rá.</p>

<hr>Comment written by Andrea at 2010-12-11 10:11:03 GMT:<br><p>Laci: úgy tűnik egy egész fordítóiroda-hálózatról, több irodáról van szó. Úgy néz ki minden szál egy személynél összpontosul, méghozzá Váradi Zalán Ferenc vagy Váradi Z. Ferenc számláján. Ez az ügy durvább kezd lenni, mint gondolnánk.</p>

<hr>Comment written by <a href="http://monda.hu">Laci</a> at 2010-12-11 10:16:59 GMT:<br><p>Andrea: Akkor most lelepleztem a maffiát? Haha!</p>

<hr>Comment written by Andrea at 2010-12-11 15:47:32 GMT:<br><p>Laci: Azt nem tudom, csak annyit, hogy több iroda van benne, mint egy. Gondolj csak bele, mennyi átvert emberről lehet szó. Ezek után nem csodálom, hogy a távmunkában senki sem bízik. :(</p>

<hr>Comment written by <a href="http://monda.hu">Laci</a> at 2010-12-11 19:22:08 GMT:<br><p>Andrea: Mondod ezt egy olyan embernek aki egy év kivételével csak távmunkában dolgozott a világ másik felének.  :)  Bár nem kétlem, hogy az IT ilyen tekintetben előnyt élvez.</p>

<hr>Comment written by Andrea at 2011-02-17 17:00:51 GMT:<br><p>Szia Laci! Van már előrelépés az ügyben?</p>

<hr>Comment written by <a href="http://monda.hu">Laci</a> at 2011-02-17 17:43:15 GMT:<br><p>Szia Andrea!  Egyelőre csak annyit tudok, hogy a közelmúltban kismillió embert behívtak, mint ahogy az a hozzászólásokból is látható de egyéb fejleményekről nem tudok.  Ha semmi se fog történni pár hónapig akkor idővel majd megkérdezem az illetékest aki az üggyel foglalkozik.</p>

<hr>Comment written by Kristóf Margit at 2011-02-21 10:45:37 GMT:<br><p>Kedves Laci! Nem a legifjabb korosztályhoz tartozó francia fordító vagyok, aki évekig ki se látszott a munkából, de a nagy "világválság" óta (kb 2 éve) a multik új üzletpolitikája (külsősnek munkát nem adunk) ) miatt jelenleg munkalehetőség vadászattal foglalkozom. Így találtam rá ma (febr. 21-én!!!!) több helyen is az interneten a Translate rapid ... hírdetésére (sőt a Váradi irodára is és a te hirdetésedre. Nagyon köszönöm, hogy megkíméltél egy újabb átveréstől, mert hosszú pályafutásom alatt sajnos nem ez lett volna az első. Üdvözlettel: Margit</p>

<hr>Comment written by <a href="http://monda.hu">Laci</a> at 2011-02-21 11:55:00 GMT:<br><p>Örülök, hogy segíthettem, Margit.</p>

<hr>Comment written by <a href="http://szajtepo.blog.hu">stark</a> at 2011-05-02 08:13:16 GMT:<br><p>Hehh, kb. 50 perc múlva fogok bemenni a rendőrségre, hogy ezek ellen az arcok ellen tanúskodjam...:)</p>

<hr>Comment written by Andrea at 2011-05-02 08:26:30 GMT:<br><p>Remélem leültetik őket. Szerintem az eddig bezsebelt összegekért már biztosan jár néhány év.</p>

<hr>Comment written by <a href="http://monda.hu">Laci</a> at 2011-05-02 11:13:27 GMT:<br><p>stark: Hajrá!  :)</p>
<p>Andrea: Vannak kétségeim affelől, hogy leültetik őket, mert bár rengetegen érintettek de a teljes veszteség amit okoztak sztem nem olyan horribilis összeg.  Mindenesetre én is örülnék neki ha lecsuknák őket egy időre, hogy legyen idejük elgondolkozni a történteken.</p>

<hr>Comment written by Vera at 2011-12-27 15:47:47 GMT:<br><p>Kedves Laci! Én most találtam az apróhirdetésükre a jobmonitor.hu oldalon, és épp e-mailt készültem írni nekik, hogy vajon aktuális-e még, de gondoltam, előbb rájuk keresek, mégis kifélék-mifélék. Ide jutottam és hálás vagyok. Tudni lehet, mi lett az ügy vége? Amúgy a translater.hu működik, sőt! Ezek ugyanők lennének?<br />
BÚÉK: egy majdnem leendő fordító</p>

<hr>Comment written by <a href="http://monda.hu">Laci</a> at 2011-12-27 16:35:32 GMT:<br><p>Szia Vera!</p>
<p>Örülök, hogy rátaláltál a blogomra és nem estél ezeknek a csalóknak az áldozatául.  Az ügynek még nincs vége ugyanis a rendőrség még nem zárta le akiket nem is hibáztatok ez miatt mert rengeteg dolguk van a kismillió sértett miatt.  Ahogy az ügyet lezárják úgy értesíteni fognak engem és a történteket itt közzé fogom tenni.</p>
<p>Bár a translater.hu működőképesnek tűnik, ez a szájt azonban a látottak alapjan a Domainparkoló.hu tulajdonát képezi akik alighanem eladásra kínálják miután a csalók rájöttek, hogy felsültek és otthagyták a domaint.</p>
<p>Neked is BUÉK!</p>

</body>
</html>
